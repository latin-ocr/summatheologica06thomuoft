42 QUAEST. 111, ART. vlt.

consideremus personam divinam secundum virtutem, quae est principium
unionis, sive secundum suam personalitatem , quae est terminus unionis'
oportet dicere quod persona divina praeter naturam humanam quam as·
sumpsit, possit aliam numero naturam humanam assumere.

Ad primum ergo dicendum, quod natura creata perficitur in sua ratione
per formam , quae multiplicatur secundum divisionem materiae. Et ideo
si compositio materiae et formae constituat novum suppositum, consequens
est quod natura multiplicetur secundnm multiplicationem suppositorum.
Sed in mysterio lucarnationis unio formae et materiae, id est, animae et
corporis ‚ non constituit novum suppositum, ut supra dictum est (art.
praec.). Et ideo posset esse multitudo secundum numerum ex parte natu-
rae propter divisionem materiae, absque distinctione suppositorum.

Ad secundum dicendum, quod posset videri dicendum quod praedicta
positione facta, sequeretur quod essent duo homines propter duas natu-
ras, absque hoe quod essent ibi duo supposita3 sicut e converso tres per-
sonae dicerentur unus homo propter unam naturam humanam assump-
tam, ut supra dictum est (art. praec. ad 1). Sec hoc non videtur esse ve·-
rum3 quia nominibus est utendum secundum quod sunt ad significandum
imposita3 quod quidem est ex consideratione eorum quae apud nos sunt.
Et ideo oportet circa modum significandi et consignificandi considerare ea
quae apud nos sunt; in quibus nunquam nomen ab aliqua forma imposi-
tum pluraliter dicitur, nisi propter pluralitatem suppositorum. Homo enim
qui est duobus vestimentis indutus, non dicitur duo vestiti, sed unus ves-
titus duobus vestimentis :etqui habet duas qualitateS‚ dicitur singulariter
aliqualis secundum duas qualitates. Natura autem assumpta quantum ad
aliquid se habet per modum indumenti, licet non sit similitudo quantum
ad omnia, ut supra dictum est (quaest. 11, art. 6 ad 1). Et ideo si persona
divina assumeret duas naturas humanas, propter unitatem suppositi dice-
retur unus homo habens duas naturas humanas (1). Contingit autem quod
plures homines dicuntur unus populus propter hoc qued conveniunt in
aliquo uno3 non autem propter unitatem suppositi. Et similiter si duae
personae divinae assumerent unam numero humanam naturam, diceren-
tur unus hom0‚ ut supra dictum est (art. praec. adi), non unitate suppo—
siti, sed inquantum conveniunt in aliquo uno.

Ad tertium dicendum, quod divina et humana natura non eodem ordine
se habent ad unam personam divinam: sed per prius comparatur ad
ipsam divina natura⁷ utpote quae est unum cum ea ab aeter1103 sed na-
tura humana comparatur ad personam divinam per posterius, utpote as-
sumpta ex tempore a divina persona, non quidem ad hoc quod natura sit
ipsa persona, sed quod persona Dei in humana natura subsistat. Filius
enim Dei est sua deitas, sed non est sua humanitas (2). Et ideo ad hoc*
quod natura humana assumatur a divina persona, requiritur quod divina
natura unione personali uniatur toti naturae assumptae, id est, secundum
omnes partes ejus, Sed duarum naturarum assumptarum esset uniformis
habitudo ad personamx divinam, nec una assumeret aliam : unde non
oporteret quod una earum totaliter alteri uniretur, id est, omnes partes
unius omnibus partibus alterius.

(1) Expressa contrarium docuerat S. Thomas (2) Idem ex quaest. xw, art. 5, et quaest. xvn,
111 Sem. 111, dist. 1, quztest. 11, art. 5 ad 2 et 3; art. 1, aequivalenter colligitur.
sed hanc sententiam in hoc articulo merito 10-
tractavit.

