QUAEST. ΙΝ. 461

dinem), quod α non ex impotentia curandi cicatrices servavit, sed ut in
perpetuum victoriae suae circumferat triumphum. ιι Unde et Augustinus
dicit (De civ. Dei, lib. xxn, cap. 20, in princ.), quod α fortassis in illo regno
in corporibus martyrum videbimus vulnerum cicatrices, quae pro Christi
nomine pertulerunt3 non enim deformitas in eis, sed dignitas erit3 et quae-
dam, quamvis in corpore, non corporis, sed virtutis pulchritudo fulgebit. ι
· Secundo ad confirmandum corda discipulorum circa fidem suae resurree-
” ⁴ tionis. Tertio ut Patri pro nobis supplicans, quale genus mortis pro homine
pertulerit, semper ostendat. Quarto ut sua morte redemptis, quam miseri-
corditer sint adJ'uti, propositis eiusdem mortis indiciis, insinuet. Postremo
, ut in judicio, quam juste damnentur, ibidem denuntiet. Unde, sicut Au-
’ gustinus dicit (De symbolo, lib. ιι, cap. 8, ante med), « sciebat Christus,
quare cicatrices in suo corpore servaret. sicutenim demonstravit Thomae
non credenti, nisi tangeret et videret, ita etiam inimicis vulnera demons-
traturus est sua, ut convincens eos veritas dicat x Ecce hominem quem
crucifixistis 3 videtis vulnera quae infixistis3 agnoscitis latus quod pupugis-
tis, quoniam per vos et propter vos apertum est, nec tamen intrare vo-
luistis. ιο

Ad primum ergo dicendum, quud cicatrices illae quae in corpore Christi
permanserunt, non pertinent ad corruptionem vel defectum, sed ad majo-
rem cumulum gloriae, inquantum sunt quaedam virtutis insignia3 et in illis
locis vulnerum quidam specialis decor apparebit.

Ad secundum dicendum, quod quamvis illa apertura vulnerum sit cum
quadam solutione continuitatis, totum tamen hoc recompensatur per ma-
j0rem decorem gloriae, ut corpus non sit minus integrum, sed magis per-
fectum. Thomas autem non solum vidit, sed etiam vulnera tetigit, quia,
ut dicit Leo papa (vel Augustinus, serm. 56, in appendice de Diversis, ante
med), «ι suffecit ei ad fidem propriam vidisse quod viderat, sed nobis ope-
ratus est, ut tangeret quem videbat. »

. Ad tertium dicendum, quod Christus in suo corpore voluit cicatrices vul-

nerum remanere, non solum ad ·certificandam discipulorum fidem, sed
etiam propter alias rationes. Ex quibus apparet quod semper in eJus cor-
pore cicatrices illae remanebunt 3 quia, ut Augustinus dicit ad Consentium,
de Resurrectione carnis (epist. 205, al. 146, paulo a princ), « Domini cor—
pus in coelo esse credo, ut erat quando ascendit in coelum. » Et Gregorius
(Moral. lib. xiv, cap. 29, ante med.) dicit quod « si quid in corpore Christi
post resurrectionem potuit immutari, contra veridicam Pauli sententiam,
post resurrectionem Dominus rediit in mortem3 quod quis dicere nisi
stultus praesumat, qui veram carnis resurrectionem denegat? Unde patet
quod cicatrices quas Christus post resurrectionem in suo corpore osten-
dit, nunquam postmodum ab illius corpore sunt remotae.

DE MANIFESTATIONE RESURRECTIONIS, IN SEX ARTICULOS DIVISA.

Deinde considerandum est de manifestatione resurrectionis Christi, et eirca hoc
quaeruntur sex ε 1⁰ Utrum Christi resurrectio* omnibus manifestari debuerit, an so-
lum quibusdam specialibus personis. — 2· Utrum fuisset conveniens quod eis vi-
dentibus resurgeret. -— 3⁰ Utrum post resurrectionem debuerit cum suis discipulis
conversari. — 4⁰ Utrum fuerit conveniens quod suis discipulis in aliena effigie ap-
pareret. - 5⁰ Utrum resurrectionem suam argumentis manifestare debuerit. - 6⁰ De
sufficientia illorum argumentorum.

