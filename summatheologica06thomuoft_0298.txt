262 ⁵ QuAEsr. xxxt, Aer. v,

mina. sed supra conditionem naturae quod est natus ex virgine. Habet
autem hoc naturalis conditio, quod in generatione animalis femina mate·
riam ministret, ex parte autem maris sit principium activum in genera-
tione, sicut probat Philosophus (De generatione animalium, lib. ι, cap. 19,
in fin.) ε femina autem quae ex mare concipit, non est virgo. Et ideo ad
supernaturalem modum generationis Christi pertinet quod activum prin-
cipium in generatione illa fuerit virtus supernaturalis divina, sed ad na-
turalem modum generationis ejus pertinet quod materia de qua corpus
eJus conceptum est, sit conformis materiae quam aliae feminae subminis-
trant ad conceptionem prolis. Haec autem materia, secundum Philoso-
phum (De generatione animaHum, lib. 1, cap. 19), est sanguis mulieris, non
quicumque, sed perductus ad quamdam ampliorem digestionem per vir‘
tutem generativam matris, ut sit materia apta ad conceptum. Et ideo ex
tali materia fuit corpus Christi conceptum.

Ad primum ergo dicendum, quod, cum B. Virgo fuerit eJusdem naturae
cum aliis seminis, consequens est quod habuerit carnem et ossa eJusdem
naturae. Carnes autem et ossa in aliis feminis sunt actuales corporis par—
tes, ex quibus constituitur integritas corporis 3 et ideo subtrahi non possunt
sine corruptione corporis vel diminutione. Christus autem, qui venerat
corrupta reparare, nullam corruptionem aut diminutionem integritati ma-
tris ejus inferre debuit, utsupra dictum est (quaest. xxvm, art. 1 et 2). Et
ideo non debuit corpus Christi formari de carne vel ossibus VirginiS‚ sed
de sanguine, qui nondum est actu pam, sed est potentia totum, ut dicitur
(De gener. animalium, lib. ι, cap. 18 et 19). Et ideo dicitur carnem de Vir-
gine sumpsisse, non qudd materia corporis ejus fuerit actu caro3 sed san-
guis, qui est potentia caro.

Ad secundum dicendum, quod, sicut in prima parte dictum est (quaest.
xciii, art. 3 ad 2), Adam, quia institutus erat ut principium quoddam huma-
nae naturae, habebat in suo corpore aliquid carnis et ossis, quod non per—
tinebat ad integritatem personalem. ipsius, sed solum inquantum erat na-
turae humanae principium3 et de tali carne formata est mulier absque viri
detrimento. Sed nihii tale fuit in corpore Virginis, ex quo corpus Christi
posset formari sine corruptione materni corporis.

Ad tertium dicendum, quod semen feminae non est generationi aptum,
sed est quiddam imperfectum in genere seminis, quod non potuit perduci
ad perfectum seminis complementum propter imperfectionem virtutis
femineae. Et ideo tale semen non est materia, quae de necessitate requira-
tur ad conceptum, sicut Philosophus dicit (De generat. animalium, lib. ι,
cap. 19, a med.). Et ideo in conceptione corporis Christi non fuit : prae-
sertim quia, licet sit imperfectum in genere seminiS, tamen cum quadam
concupiscentia resolvitur, sicut et semen maris. In illo autem conceptu
virginali concupiscentia locum habere non potuit. Et ideo Damascenus
dicit (Or-th. fid. lib. 111, cap. 2, circa med. et lib. iv, cap. 15, a med), quod
corpus Christi non seminaliter conceptum est. Sanguis autem menstruus,
quem feminae per singulos menses emittunt, impuritatem quamdam natu-
ralem habet corruptionis; sicut et caeterae superfluitateS‚ quibus natura
- non indiget, sed eas expellit. Ex tali autem menstruo corruptionem habente,
quod natura repudiat, non formatur conceptus 3 sed hoc est purgamentum
quoddam illius puri sanguiniS‚ qui digestione quadam est praeparatus ad
conceptum, quasi purior et perfectior alio sanguine. Habet tamen impu-
ritatem libidinis in conceptione aliorum hominum, inquantum ex ipsa
commixtione maris et feminae talis sanguis ad locum generationi congruum

