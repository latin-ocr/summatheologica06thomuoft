 

QUAEsr. mv, ΛΒΤ. ιιι. 459

3. Praeterea, corpus gloriosum non est animale, sed spirituale, ut patet
(l. Cor. xv) (1). Sed corpus Christi videtur fuisse animale post resurrectio-
nem3 quia cum discipulis manducavit et bibit, ut legitur (Luc. ult. et Joan.
ult.). Ergo videtur quod corpus Christi non fuerit gloriosum.

Sed contra est quod Apostolus dicit (Philip. ιιι, 21): Reformabit corpus
humilitatis· nostrae, confiqurc'ttum corpore· claritatis suae.

CONCLUSIO.‘—Cum Christus per humilitatem passionis, resurrectionem meruerit,
ipsiusque resurrectio, nostrae resurrectionis causa et exemplar fuerit, corpus Christi
gloriosum resurgere debuit.

Respondeo dicendum quod corpus Christi in resurrectione fuit gloriosum.
Et hoc apparet triplici ratione: primo quidem quia resurrectio Christi fuit
exemplar et causa nostrae resurrectionis, ut habetur (l. Cor. xv, 43). Sancti
autem in resurrectione habebunt corpora gloriosa, sicut ibidem dicitur ε
Seminatur in ignobilitate, surqet in qloria. Unde cum causa sit potior cau- ”
sato, et exemplar exemplato, multo magis corpus Christi resurgentis fuit
gloriosum. Secundo quia per ,humilitatem passionis meruit gloriam resur-
rectionis. Unde et ipse dicebat (Joan. xn, 27) ε Nunc anima mea turbata est,
quod pertinet ad passionem3 et postea subdit: Pater, clarifica nomen tuum;
in quo petit gloriam resurrectionis. Tertio qula, sicut supra habitum est
(quaest. xxxiv, art. 4), anima Christi a principio suae conceptionis fuit glo-
riosa per fruitionem divinitatis perfectam. Est autern dispensative factum,
sicut supra dictum est (quaest. xiv, art. 1 ad 2), ut ab anima gloria non re-
dundaret in οοιριιε, ad hoc qudd mysterium nostrae redemptionis sua pas-
sione impleret. Et ideo, peracto hoc mysterio passionis et mortis Christi,
statim anima in corpus in resurrectione resumptum suam gloriam deriva-
vitg et ita factum est corpus illud gloriosum.

Ad primum ergo dicendum, quod omne quod recipiturin aliquo, recipitur
in eo secundum modum recipientis. Quia igitur gloria corporis derivatur
ab anima, ut Augustinus dicit (in epistola ad Dioscorum, 118, al. 56, ante
med.)‚ fulgor seu claritas corporis gloriosi est secundum colorem humano
corpori naturalem3 sicut vitrum diversimode coloratum recipit splendorem
ex illustratione solis, secundum modurn sui coloris. Sicut autem in potes-
tate hominis glorificati est ut corpus eJus videatur vel non videatur, sicut
dictum est (art. 1 huJus quaest. ad 2), ita in potestate ejus est quod claritas
ejus videatur vel non videatur3 unde potest in suo colore sine aliqua cla-
ritate videri. Et hoc modo Christus suis discipulis post resurrectionem
suam apparuit.

Ad secundum dicendum, quod corpus aliquod dicitur esse palpabile, non
solum ratione resistendas, sed ratione suae spissitudinis. Ad rarum autem
et spissum sequuntur grave et leve, calidum et frigidum, et alia hujusmodi
contraria, quae sunt principia corruptionis corporum elementarium. Unde
corpus quod est palpabile humano tactu, est naturaliter corruptibile. Si
autem sit aliquod corpus resistens tactui, quod non sit dispositum secun·
dum praedictas qualitateS, quae sunt propria obJ‘ecta tactus humani, sicut

est corpus coeleste, tale corpus non potest dici palpabile. Corpus autem
Christi post resurrectionem vere fuit ex elementis compositum, habens in
se tangibiles qualitateS‚ secundum qued requirit natura corporis humani3
et ideo naturaliter erat palpabile, et si nihil aliud habuisset supra corporis
humani naturam, fuisset etiam corruptibile. Habuit autem aliquid aliud
quod ipsum incorruptibile reddidit, non quidem naturam coelestis corpo-

(l) Ubi dicitur vers. Mt Seminatur corpus post resurrectionem comestione (Luo.xxlv, ⁴2,
animale, surget spirituale .· de Christi autem Joan. ιιι, 12 et 45, Act. 1, M).

