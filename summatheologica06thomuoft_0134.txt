98 QUAEs‘r. lx, ΛΒΤ. 111.

retur ad cognitionem beatam sicut imperfectum ad perfectum, et sicut

dispositio ad terminum, videtur quod cum Christus habuerit cognitionem
beatam, non fuerit ei necessarium habere aliam cognitionem.

3. Praeterea, sicut materia corporalis estin potentia ad formam sensi· ·

bilem, ita intellectus possibilis estin potentia ad formam intelligibilem.
Sed materia corporalis non potest simul recipere duas formas sensibiles,
unam perfectiorem, et aliam minus perfectam. Ergo neque anima potest
simul recipere duplicem scientiam, unam perfectiorem et aliam minus
perfectam: et sic idem quod prius.

Sed contra est quod dicitur (Coloss. ιι, 3) qued in Christo sunt omnes
thesauri sapientiae et scientiae absconditi.

CONCLUSIO. — cum anima Christi perfecta fuerit; praeter divinam et increatam
scientiam, quae fuit in Christo, necessarium fuit esse scientiam inditam, vel infusam
animae ejus, qua res ipsi notae fierent, ut suntin propria natura per species intelligi·

{J'ssaet' humanae menti proportionatas3 hoc enim ad perfectionem animae Christi per·
ine .

Respondeo dicendum quod, sicut dictum est (art. 1 huj. quaest), decebat
ut natura humana assumpta a Verbo Dei imperfecta non esset. Omne
autem quod est in potentia, est imperfectum , nisi reducatur ad actum. ln-
tellectus autem possibilis humanus est in potentia ad omnia intelligibilia,
reducitur autem in actum per species intelligibiles, quae sunt quaedam
formae completivae ipsius, ut patet ex his quae dicuntur (De anima, lib. ιιι,
text. 32 et 38). Et ideo oportet in Christo ponere scientiam inditam , inquan-
tum per Verbum Dei, animae Christi sibi personaliter unitae, impressae sunt
species intelligibiles ad omnia ad quae intellectus possibilis est in po·-
tentia: sicut etiam per Verbum Dei impressae sunt species intelligibiles
menti angelicae in principio creationis rerum, ut patet per Augustinum
(Super Gen. ad litt. lib. ιι, cap. 8). Et ideo sicut inangelis,secundi1m eum-
dem Augustinum (Sup. Gen. ad litt. lib. 1v, cap. ⁶22, 24 et 30). ponitur duplex
cognitio: una scilicet matutina, per quam cognoscunt res in Verbo, et alia
vespertina, per quam cognoscunt res in propria natura per species sibi
inditas; ita praeter scientiam divinam et increatam , est in Christo secun-
dum eJus animam scientia beata, qua cognoscit Verbum ‚ et res in Verbo ε
et scientia infusa sive indita, per quam cognoscit res in propria natura per
species intelligibiles humanae menti proportionatas (1).

Ad primum ergo dicendum, quod visio imperfecta fidei sui ratione in-
cludit oppositum manifestae visionis, eo qued de ratione fidei est quod sit
de non visis, utin secunda parte dictum est (2 2, quaest. 1, art. 4). Sed
cognitio quae est per species inditas non includit aliquid oppositum cogni-
tioni beatae. Et ideo non est eadem ratio utrobique.

Ad secundum dicendum, quod dispositio se habet ad perfectionem du-
pliciter. Uno modo sicut via ducens ad perfectionem3 alio modo sicut
effectus a perfectione procedens: per calorem enim disponitur materia ad

suscipiendam formam ignis, qua tamen adveniente, calor non cessat, ·

sed remanet, quasi quidam effectus talis formae. Et similiter opinio ex syl-
logismo dialectico causata , est via ad scientiam quae per demonstrationem
acquiritur: qua tamen acquisita , potest remanere cognitio quae est per
syllogismum dialecticum , quasi consequens scien tiam demonstrativam, quae
est per causam : quia ille qui cognoscit causam, ex hoc etiam magis potest
cognoscere signa probabilia, ex quibus procedit dialecticus syllogismus. Et

(l) Haec scientia sese extendebat ad supernaturalia et ad naturalia.

 

⁵ ,
a f. ,

